## Retrospektiivitekniikoita

### Glad, Sad, Mad

_Glad, Sad, Mad_ tekniikassa jokainen ryhmän jäsen kirjaa ylös sprintin aikana huomaamiaan ongelmia, parannuskohteita ja huomioita lyhyesti
lapulle. Laput laitetaan taululle Glad, Sad ja Mad kategorioihin jäsenen kokeman asiaan liittyvän tunteen perusteella. Samankaltaiset
asiat kerätään ryhmiksi. Tiimin jäsenet äänestävät mitkä asiaryhmät tulisi ottaa keskusteluun ja asiat käydään läpi suosituimmasta lähtien.
Näin varmistetaan, että eniten työskentelyä haittaavista asioista keskustellaan. Aikaa käytetään noin tunti.

### Start, Stop, Continue, More of, Less of Wheel

Tässä tekniikassa tiimin jäsenet vapaamuotoisesti kertovat ideoitaan parannettavista, tai jo hyvin toimivista asioista. Ilmenneet
asiat kirjataan taululle Start, Stop, Continue, More of ja Less of kategorioihin. Tässä tekniikassa saadaan aika nopeasti kuva siitä,
mitkä asiat toimivat ja mitkä eivät. Aikaa käytetään vain noin 10 minuuttia.
